<!doctype html><html lang=en><head><meta charset=utf-8><meta name=viewport content="width=device-width,initial-scale=1"><meta http-equiv=content-language content="en"><meta name=description content="Avevo perso la fiducia in Kojima, lo ammetto.
Metal Gear Solid V era una cagata, possiamo dirlo ora che sappiamo che quando è uscito il divorzio tra Kojima e Konami era già in fase avanzata e quindi, realisticamente, non è venuto proprio come l’autore si aspettava.
Prima ancora c’erano stati P.T. che era poco più che un divertissement e Ground Zeroes, che era forse ancora meno: ero abbastanza convinto che la vena creativa gli si fosse esaurita, e ci poteva anche stare, dopo quattro giochi clamorosi come i primi quattro Metal Gear Solid."><meta name=keywords content><meta name=twitter:card content="summary"><meta name=twitter:title content="Death Stranding è bellissimo"><meta name=twitter:description content="Avevo perso la fiducia in Kojima, lo ammetto.
Metal Gear Solid V era una cagata, possiamo dirlo ora che sappiamo che quando è uscito il divorzio tra Kojima e Konami era già in fase avanzata e quindi, realisticamente, non è venuto proprio come l’autore si aspettava.
Prima ancora c’erano stati P.T. che era poco più che un divertissement e Ground Zeroes, che era forse ancora meno: ero abbastanza convinto che la vena creativa gli si fosse esaurita, e ci poteva anche stare, dopo quattro giochi clamorosi come i primi quattro Metal Gear Solid."><meta property="og:title" content="Death Stranding è bellissimo"><meta property="og:description" content="Avevo perso la fiducia in Kojima, lo ammetto.
Metal Gear Solid V era una cagata, possiamo dirlo ora che sappiamo che quando è uscito il divorzio tra Kojima e Konami era già in fase avanzata e quindi, realisticamente, non è venuto proprio come l’autore si aspettava.
Prima ancora c’erano stati P.T. che era poco più che un divertissement e Ground Zeroes, che era forse ancora meno: ero abbastanza convinto che la vena creativa gli si fosse esaurita, e ci poteva anche stare, dopo quattro giochi clamorosi come i primi quattro Metal Gear Solid."><meta property="og:type" content="article"><meta property="og:url" content="http://example.org/2020/01/death-stranding-e-bellissimo/"><meta property="article:published_time" content="2020-01-15T13:21:17+00:00"><meta property="article:modified_time" content="2020-01-15T13:21:17+00:00"><base href=http://example.org/2020/01/death-stranding-e-bellissimo/><title>Death Stranding è bellissimo · Raibaz.</title><link rel=canonical href=http://example.org/2020/01/death-stranding-e-bellissimo/><link href="https://fonts.googleapis.com/css?family=Lato:400,700%7CMerriweather:300,700%7CSource+Code+Pro:400,700&display=swap" rel=stylesheet><link rel=stylesheet href=https://use.fontawesome.com/releases/v5.13.0/css/all.css integrity=sha384-Bfad6CLCknfcloXFOyFnlgtENryhrpZCe29RTifKEixXQZ38WheV+i/6YWSzkz3V crossorigin=anonymous><link rel=stylesheet href=https://cdnjs.cloudflare.com/ajax/libs/normalize/8.0.1/normalize.min.css integrity="sha256-l85OmPOjvil/SOvVt3HnSSjzF1TUMyT9eV0c2BzEGzU=" crossorigin=anonymous><link rel=stylesheet href=/css/coder.min.31a395781f1caab4e90f89f7e5d0f0195b7c1944686a54267ed15c08a820827b.css integrity="sha256-MaOVeB8cqrTpD4n35dDwGVt8GURoalQmftFcCKgggns=" crossorigin=anonymous media=screen><link rel=icon type=image/png href=http://example.org/images/favicon-32x32.png sizes=32x32><link rel=icon type=image/png href=http://example.org/images/favicon-16x16.png sizes=16x16><meta name=generator content="Hugo 0.74.1"></head><body class=colorscheme-light><main class=wrapper><nav class=navigation><section class=container><a class=navigation-title href=/>Raibaz.</a></section></nav><div class=content><section class="container page"><article><header><h1>Death Stranding è bellissimo</h1></header><p>Avevo perso la fiducia in Kojima, lo ammetto.</p><p>Metal Gear Solid V era una cagata, possiamo dirlo ora che sappiamo che quando è uscito il divorzio tra Kojima e Konami era già in fase avanzata e quindi, realisticamente, non è venuto proprio come l’autore si aspettava.</p><p>Prima ancora c’erano stati P.T. che era poco più che un <em>divertissement</em> e Ground Zeroes, che era forse ancora meno: ero abbastanza convinto che la vena creativa gli si fosse esaurita, e ci poteva anche stare, dopo quattro giochi clamorosi come i primi quattro Metal Gear Solid.</p><p>I trailer e le notizie usciti durante la lunghissima gestazione di Death Stranding, poi, non è che mi emozionassero troppo: “ah, ok, c’è Norman Reedus, e sticazzi?”</p><p>“Oh, guarda, ha un bambino in una scatola in braccio, wow”</p><p>“Bestiale, appoggia una scala su una montagna e poi ci sale sopra”</p><p>Insomma, all’uscita di Death Stranding non me ne fregava alcunché, ero convinto che, al limite, ci avrei giocato con moooolta calma una volta trovata un’offertona a venti euro o giù di lì, se proprio ne avessi sentito il bisogno.</p><p>Poi però le recensioni erano tutte entusiaste, un po’ di miei contatti sui social media che di solito non dicono cazzate ne parlavano molto bene e Mediaworld ce l’aveva in offerta a quaranta euro e vabbè, diamogli una chance, malissimo che vada lo rivendo su subito.it a venti e ci ho perso poco.</p><p>E invece avevano tutti ragione: Death Stranding è un gioco della madonna, uno di quelli a cui bisogna per forza aver giocato.</p><p>Non assomiglia a nessun altro gioco, anche se la meccanica principale, “porta cose da qui a lì” esiste praticamente dalla notte dei tempi dei videogiochi e sono sicuro che molte di quelle che introduce o perfeziona, tipo il multiplayer asincrono, saranno riprese e riciclate in futuro; è un gioco come tanti altri in molte cose, e a volte te lo dice anche esplicitamente in uno di quei classici momenti-Kojima in cui i personaggi sfondano la quarta parete, ma non è come nessun altro gioco.</p><p>Cos’è che lo rende così unico, allora?</p><p>Il fatto che per la maggior parte del tempo non è un gioco divertente, anzi: non è uno di quei giochi in cui <a href=https://www.raibaz.it/2019/04/hollow-knight-e-un-fottuto-capolavoro/>il livello di sfida è tarato alla perfezione</a> e ti diverti a superare i tuoi limiti, né tantomeno uno di quelli in cui ovunque ti giri c’è qualcosa di divertente da fare, né a modo suo, un gioco con la trama super avvincente e ricca di colpi di scena.</p><p>Il fulcro di Death Stranding, invece, è qualcosa che in tutti i giochi precedenti si è sempre dato per completamente scontato: il cammino.</p><p>Fin dal primo Mario Bros. (citato, non a caso, esplicitamente più di una volta in Death Stranding), far camminare il protagonista di un gioco è un’attività banale, che schiacci il D-pad o sposti la levetta analogica e lui si sposta, e semmai il divertimento è fargli fare qualcosa che va oltre, tipo saltare su piattaforme apparentemente inaccessibili, sparare e così via: in Death Stranding, salvo rare occasioni, camminare è <strong>l’unica</strong> cosa che si fa, e a cui quindi si deve prestare la massima attenzione.</p><p>Ogni passo diventa fondamentale, il percorso da seguire va pianificato con attenzione come pure il carico da portarsi dietro e il ritmo, per la maggior parte del tempo, è molto lento e riflessivo, a sottolineare l’importanza e la difficoltà di un gesto, la camminata, semplice solo in apparenza.</p><p>È noioso a morte, quindi, spesso, tipo quando devi attraversare a piedi una tempesta di neve con la neve fino alle anche e il povero Sam arranca faticosamente, e non ci sono scorciatoie, devi proprio farti tutta quella strada di merda camminando lentamente e a fatica, ed è esattamente in quei momenti lì che dà il meglio di sè.</p><p>La magia di Death Stranding è che è un gioco bellissimo e divertentissimo quando è noioso, faticoso e ti costringe a fare cose che normalmente non faresti, tipo, appunto, fare tardi la sera per giocare alla Playstation a un gioco di un tizio che cammina; la magia di Kojima è aver reso ludicamente interessante una cosa noiosa.</p><p>In questo, Death Stranding è la quintessenza del concetto di <em>gioco</em>: ti fa fare cose controintuitive e in un modo che non è il più comodo (ci sono le moto e i furgoni, ma non sempre sono la scelta migliore), semplicemente perché così è più divertente, e scegli liberamente di farlo perché ti piace.</p><p>Ha un sacco di momenti in cui non è un gioco e, in pieno stile Kojima, flirta molto col cinema: le ultime tre-quattro ore sono fondamentalmente una lunghissima cutscene intervallata da svariati credit roll, in cui non si gioca praticamente niente, e la presenza di attori come il già citato Norman Reedus, ma soprattutto Mads Mikkelsen, Nicolas Winding Refn e Guillermo Del Toro non fanno che avallare la tesi che lo vede più vicino a un film che a un videogioco, ma il <em>core</em> di Death Stranding è quanto di più ludico si possa immaginare.</p><p>Sopra questo <em>core</em>, poi, Kojima dimostra di essere sempre il solito Kojima, finalmente libero dai vincoli di tematica di Metal Gear Solid (anche se la guerra in qualche modo compare sempre) e di Konami: ci sono i personaggi fuori di testa (Higgs è uno dei cattivi più belli dei giochi recenti) c’è la riflessione sociale sia nella trama, nei due gruppi opposti che vorrebbero l’America unita o divisa, che nelle meccaniche di gioco, che è multiplayer nonostante Sam sia quasi sempre da solo e rifugga il contatto con le altre persone, ci sono le citazioni, gli inside joke e le rotture della quarta parete e, soprattutto, c’è un finale che in confronto quello di Sons Of Liberty con i La-Li-Lu-Le-Lo era semplice e lineare.</p><p>A proposito di citazioni, se questa spiaggia non vi fa pensare a The End Of Evangelion forse avete un problema.</p><p>In pieno stile Kojima, quindi, Death Stranding mischia il gioco con il cinema, il cazzeggio con la riflessione profonda e il divertimento con la noia, dosando alla perfezione tutti gli ingredienti e con il suo solito gusto per i dettagli: in pieno stile Kojima, Death Stranding è uno di quei giochi a cui tutti gli appassionati del medium videogioco dovrebbero giocare, perché come i suoi giochi più riusciti sposta un po’ più in là l’asticella di “che cos’è un videogioco”.</p></article></section></div><footer class=footer><section class=container>©
2020
·
Powered by <a href=https://gohugo.io/>Hugo</a> & <a href=https://github.com/luizdepra/hugo-coder/>Coder</a>.</section></footer></main></body></html>