<?xml version="1.0" encoding="utf-8" standalone="yes"?><rss version="2.0" xmlns:atom="http://www.w3.org/2005/Atom"><channel><title>Cose di cultura on Raibaz.</title><link>http://example.org/categories/cose-di-cultura/</link><description>Recent content in Cose di cultura on Raibaz.</description><generator>Hugo -- gohugo.io</generator><language>it-it</language><lastBuildDate>Sat, 09 May 2020 08:06:00 +0000</lastBuildDate><atom:link href="http://example.org/categories/cose-di-cultura/index.xml" rel="self" type="application/rss+xml"/><item><title>La mia su Final Fantasy 7 Remake</title><link>http://example.org/2020/05/la-mia-su-final-fantasy-7-remake/</link><pubDate>Sat, 09 May 2020 08:06:00 +0000</pubDate><guid>http://example.org/2020/05/la-mia-su-final-fantasy-7-remake/</guid><description>Disclaimer obbligatorio: per il me videogiocatore Final Fantasy 7 è quello che per me sono “Homework” dei Daft Punk e i Prodigy: è uscito quando avevo quattordici anni e, quindi, un sacco di tempo da dedicargli e la freschezza e la verginità intellettuali sufficienti perché mi influenzasse nel profondo, per cui è inevitabile che abbia influenzato anche il mio giudizio sul remake.
Il mio rapporto col remake è stato strano: come tutti, l’ho aspettato per ventitré anni e poi per i cinque dopo che è stato annunciato, ma poi, quando l’anno scorso si poteva finalmente preordinarlo, ero in un momento di buio e apatia tali che me lo sarei tranquillamente fatto scivolare davanti, se un mio amico non avesse insistito e mi avesse convinto a metterlo, svogliatissimo e abulico, nel carrello su Amazon.</description></item><item><title>Non mi è ancora passata</title><link>http://example.org/2020/02/non-mi-e-ancora-passata/</link><pubDate>Thu, 06 Feb 2020 08:14:00 +0000</pubDate><guid>http://example.org/2020/02/non-mi-e-ancora-passata/</guid><description>È passato più di un mese ormai da quando è finita, ma l’ultima stagione di Mr. Robot ce l’ho ancora attaccata addosso.
La cinematografia clamorosa, i dettagli che ti fanno capire che Esmail aveva tutto in mente fin dall’inizio, le performance INCREDIBILI di praticamente tutti gli attori coinvolti, dai protagonisti all’ultimo dei comprimari, la colonna sonora perfetta e quel monologo devastante alla fine:(No spoiler, non temete)
Non c’è nessun mondo possibile in cui, con il One World Trade Center così evidente in lontananza, le due righe verticali dell’intelaiatura della finestra sono lì per caso La puntata senza dialoghi, quella nel bosco, quella sitcom con Alf, la cover al piano di “Where Is My Mind” e allora è come Fight club ma non è come Fight club, la maschera di V che però non è una maschera di V, “Turn Up The Radio” degli OK Go, le tracce di M83, “Touch” dei Daft Punk e “Under The Tide” dei Chvrches prima che i Chvrches li scoprisse Kojima, gli Afterhours, la scena del matrimonio, le uscite di scena incredibili di tutti i personaggi che muoiono e il senso di conclusione e completezza per tutti, quelli che muoiono, quelli che no e quelli che non ci sono mai stati davvero.</description></item><item><title>Ho visto tutto Skam Italia in una settimana</title><link>http://example.org/2020/01/ho-visto-tutto-skam-italia-in-una-settimana/</link><pubDate>Tue, 21 Jan 2020 18:09:55 +0000</pubDate><guid>http://example.org/2020/01/ho-visto-tutto-skam-italia-in-una-settimana/</guid><description>È stata tutta colpa di Zio, una delle mie newsletter preferite degli ultimi tempi, che in ogni episodio spiega a noi anziani una cosa che piace ai giovani: c’è stato quello su Fortnite, su cui ero sufficientemente ferrato, quello su Tiktok, su cui me la potevo cavare, ma quello su Skam mi ha colto completamente alla sprovvista: che cazzo, mica posso sapere tutto.
Cos’è sto Skam? Lo spiega bene il post di Zio linkato sopra, ma per farla (molto) breve è un teen drama per gli zoomer scritto molto bene.</description></item><item><title>Death Stranding è bellissimo</title><link>http://example.org/2020/01/death-stranding-e-bellissimo/</link><pubDate>Wed, 15 Jan 2020 13:21:17 +0000</pubDate><guid>http://example.org/2020/01/death-stranding-e-bellissimo/</guid><description>Avevo perso la fiducia in Kojima, lo ammetto.
Metal Gear Solid V era una cagata, possiamo dirlo ora che sappiamo che quando è uscito il divorzio tra Kojima e Konami era già in fase avanzata e quindi, realisticamente, non è venuto proprio come l’autore si aspettava.
Prima ancora c’erano stati P.T. che era poco più che un divertissement e Ground Zeroes, che era forse ancora meno: ero abbastanza convinto che la vena creativa gli si fosse esaurita, e ci poteva anche stare, dopo quattro giochi clamorosi come i primi quattro Metal Gear Solid.</description></item><item><title>Una nuova colonna nel mio pantheon personale delle serie</title><link>http://example.org/2019/11/una-nuova-colonna-nel-mio-pantheon-personale-delle-serie/</link><pubDate>Thu, 21 Nov 2019 10:57:58 +0000</pubDate><guid>http://example.org/2019/11/una-nuova-colonna-nel-mio-pantheon-personale-delle-serie/</guid><description>Ci sono quattro serie TV che ho sempre considerato le mie preferite di sempre, quelle per cui il mondo si divide in prima e dopo.
In ordine cronologico di quando le ho viste, sono:La serie che ha reso famoso Joss Whedon (anche se prima era già stato cosceneggiatore di Toy Story, mica pizza e fichi) e che per prima ha mostrato al mondo, e a me, che la narrazione seriale televisiva aveva spazi e tempi per raccontare storie fighissime, non banali e intricate il giusto.</description></item><item><title>Il mio talk sulle code review a Working Software</title><link>http://example.org/2019/10/il-mio-talk-sulle-code-review-a-working-software/</link><pubDate>Thu, 31 Oct 2019 11:54:53 +0000</pubDate><guid>http://example.org/2019/10/il-mio-talk-sulle-code-review-a-working-software/</guid><description>Lo scorso luglio ho parlato a Working Software, un’ottima conferenza organizzata da IAM su cose, come suggerisce il titolo, di sviluppo agile e affini.
Il tema del talk era uno che mi è particolarmente caro, ossia come fare a fare bene le code review e non a farle solo perché qualcun altro ti ha detto che vanno fatte; è andata piuttosto bene, c’era tanta gente in sala e sono piuttosto soddisfatto del risultato, ma non sapevo che esiste anche un video del talk:</description></item><item><title>Alon Shulman – The Second Summer Of Love</title><link>http://example.org/2019/10/alon-shulman-the-second-summer-of-love/</link><pubDate>Fri, 04 Oct 2019 07:36:02 +0000</pubDate><guid>http://example.org/2019/10/alon-shulman-the-second-summer-of-love/</guid><description>London City Airport, venerdì sera, l’ultimo di una serie interminabile di venerdì sera. Il volo che mi riporterà in Italia for good è, ovviamente, in ritardo e ho in tasca delle sterline di carta che in un anno non ho mai usato e che non voglio portarmi dietro e in uno dei tre negozi dell’aeroporto meno piacevole sulla faccia della terra trovo un libro che costa esattamente come i soldi che ho.</description></item><item><title>Le serie più attese di questa stagione</title><link>http://example.org/2019/10/le-serie-piu-attese-di-questa-stagione/</link><pubDate>Tue, 01 Oct 2019 08:11:17 +0000</pubDate><guid>http://example.org/2019/10/le-serie-piu-attese-di-questa-stagione/</guid><description>Anche se il climate change fa sembrare il contrario, è arrivato l’autunno, e la stagione televisiva, o dei servizi di streaming, si accinge a entrare nel vivo, con un sacco di serie che riprendono e di novità che stanno per apparire nei palinsesti dei vari Netflix, Prime Video, HBO e torrenti assortiti.
Per la prima volta da boh, anni, ce ne sono svariate che attendo con grosse aspettative, quindi mi pareva sensato raccoglierle tutteassieme qua:</description></item><item><title>Quattordici giorni di Headspace gratis</title><link>http://example.org/2019/09/quattordici-giorni-di-headspace-gratis/</link><pubDate>Thu, 26 Sep 2019 13:23:55 +0000</pubDate><guid>http://example.org/2019/09/quattordici-giorni-di-headspace-gratis/</guid><description>Headspace è una di quelle cose di cui vorrei scrivere da un sacco, tipo dai due anni che la uso, e poi non ci riesco mai, perché è davvero impossibile quantificare e descrivere l’impatto spropositato che ha avuto sulla mia vita quotidiana.
È di gran lunga l’app più indispensabile che ho sul telefono, una di quelle che vale la pena avere un telefono solo per averla, per capirci, e per cui pagavo volentieri la subscription prima di andare a lavorare in un’azienda che la considerava così fondamentale da dare la subscription gratuita a tutti i dipendenti.</description></item><item><title>Il vero strumento indispensabile per gli italiani all’estero</title><link>http://example.org/2019/05/il-vero-strumento-indispensabile-per-gli-italiani-allestero/</link><pubDate>Wed, 29 May 2019 07:30:06 +0000</pubDate><guid>http://example.org/2019/05/il-vero-strumento-indispensabile-per-gli-italiani-allestero/</guid><description>Lo sai meglio di me: ci sono alcune regole non scritte dalle quali non si può prescindere, capisaldi della civiltà contemporanea che si ergono come ultimi baluardi per separare l’uomo dalla bestia, ultime risorse alle quali fare appello per ribadire la propria appartenenza alle forze del bene di fronte alle barbarie a cui la vita in paesi incivili di sottopone quotidianamente.
La maggior parte di queste regole non si possono spiegare:</description></item><item><title>Russian Doll: malattia mentale a strati</title><link>http://example.org/2019/04/russian-doll-malattia-mentale-a-strati/</link><pubDate>Thu, 18 Apr 2019 07:02:41 +0000</pubDate><guid>http://example.org/2019/04/russian-doll-malattia-mentale-a-strati/</guid><description>Non so se è per via di esperienze personali o se davvero è così, ma se dovessi pensare a un grande tema degli ultimi anni, forse addirittura il tema portante degli anni ’10 o almeno del periodo a cavallo tra questa decade e la prossima, credo avrei ben pochi dubbi nell’indicare la salute mentale.
Sarà per via di quel fenomeno per cui quando prendi un cane ti rendi conto di quanta gente attorno a te abbia un cane, ma davvero sembra che non ci sia nessun tipo di conversazione o prodotto culturale che possa esimersi dal fare i conti con i dilemmi e i problemi che ogni appartenente alla mia generazione e a quelle successive sembra portarsi dentro.</description></item><item><title>Hank Green – A Truly Remarkable Thing</title><link>http://example.org/2019/04/hank-green-a-truly-remarkable-thing/</link><pubDate>Tue, 02 Apr 2019 07:33:00 +0000</pubDate><guid>http://example.org/2019/04/hank-green-a-truly-remarkable-thing/</guid><description>Uno dei vantaggi di prendere due aerei (almeno) alla settimana è che hai un sacco di tempo per leggere, soprattutto una volta che hai automatizzato tutto l’automatizzabile e operazioni come il checkin o l’attesa al gate ti richiedono il minimo indispensabile del tempo e dell’attenzione, che puoi investire in maniera più utile leggendo un buon libro.
Ho letto diversi libri quindi, ultimamente, e uno dei più notevoli è quello del titolo di questo post:</description></item><item><title>Il miglior film di supereroi di sempre?</title><link>http://example.org/2018/12/il-miglior-film-di-supereroi-di-sempre/</link><pubDate>Sun, 30 Dec 2018 08:42:51 +0000</pubDate><guid>http://example.org/2018/12/il-miglior-film-di-supereroi-di-sempre/</guid><description>Nel (quasi) 2019 dovrebbe essere ormai assodato che i film di supereroi e i film d’animazione non sono solo e necessariamente cose per bambini o adolescenti al massimo, dopotutto Marvel e Pixar sono regolarmente in cima alle classifiche dei box office e compaiono spesso e volentieri in discussioni di cinema “serio”, tipo quelle sugli Oscar, eppure.
Eppure quando vado a ritirare il biglietto che ho comprato online per “Spiderman: Into The Spider-verse”, la tizia della cassa ci tiene a dirmi “è un cartone animato, lo sai, vero?</description></item><item><title>The Hollow</title><link>http://example.org/2018/11/the-hollow/</link><pubDate>Wed, 28 Nov 2018 08:01:25 +0000</pubDate><guid>http://example.org/2018/11/the-hollow/</guid><description>Serate solitarie e pendolarismo aereo settimanale significano anche, ovviamente, un sacco di tempo da dedicare a Netflix, preferibilmente guardando qualcosa che non impegni troppo e che tenga compagnia, che è qualcosa di cui il catalogo del servizio di streaming pullula: ho parlato di recente di 7 Deadly Sins, che del genere è un campione assoluto, oggi invece tocca a The Hollow.
La premessa e la prima puntata sono interessantissime: tre ragazzi si svegliano in uno stanzino sotterraneo senza sapere chi siano né cosa ci facciano lì, e le dieci puntate della serie ruotano interamente attorno al tentativo di capirne di più e di risolvere il mistero di come siano finiti in questo posto.</description></item><item><title>La poesia dei sudoku</title><link>http://example.org/2018/11/la-poesia-dei-sudoku/</link><pubDate>Wed, 21 Nov 2018 08:10:45 +0000</pubDate><guid>http://example.org/2018/11/la-poesia-dei-sudoku/</guid><description>Sono un appassionato di sudoku da un sacco di tempo e nonostante un sacco di gente li detesti (anche se ci sono degli appassionati insospettabili, tipo che di fianco alla tazza del cesso di casa dei miei genitori c’è sempre un giornalino coi sudoku e una matita), al punto che qualche anno fa in un’estate ricca di tempo libero e di voglia di imparare cose nuove ho scritto un coso in Ruby che li risolve.</description></item><item><title>Brian Keane – The Fitness Mindset</title><link>http://example.org/2018/11/brian-keane-the-fitness-mindset/</link><pubDate>Mon, 19 Nov 2018 08:11:43 +0000</pubDate><guid>http://example.org/2018/11/brian-keane-the-fitness-mindset/</guid><description>Uno dei benefit che più apprezzo, se non il migliore in assoluto, del mio lavoro nuovo, non è tanto il cibo gratis a volontà, o la birra il venerdì pomeriggio, ma è la quantità enorme di persone interessanti con cui si riesce a entrare in contatto anche solo andando in ufficio: questo vale ovviamente per i colleghi, che spesso sono autentiche leggende del proprio mestiere (per dire, nel mio ufficio lavora Jon Skeet, e Jake Archibald fino a poco fa era letteralmente seduto due scrivanie dietro la mia), ma non solo.</description></item><item><title>7 Deadly Sins</title><link>http://example.org/2018/11/7-deadly-sins/</link><pubDate>Wed, 07 Nov 2018 08:05:36 +0000</pubDate><guid>http://example.org/2018/11/7-deadly-sins/</guid><description>La mia è una generazione cresciuta con poche certezze, ma alcune di queste sono solidissime e incrollabili, e una delle principali sono i cartoni su Italia 1 dopo pranzo: Lupin, Dragonball, i Simpson, Futurama, One Piece o quello che vi pare, però uno dei capisaldi della nostra tarda infanzia, adolescenza e postadolescenza è la mezza pennica postprandiale con dei cartoni ripetitivi il giusto e impegnati il giusto.
Intendiamoci, nessuno qui vuole lamentarsi di autentiche istituzioni culturali della mia generazione, tutt’altro: sebbene nessuno di quei cartoni lì sposti davvero niente ormai (forse giusto le prime stagioni dei Simpson, che però ormai sono imbolsiti e innocui come nemmeno Higuain dopo il pranzo di natale) e la quantità di neuroni richiesta per guardarli sia meno che minima, è proprio lì che sta il loro fascino.</description></item><item><title>Leggere Open di Agassi in colpevolissimo ritardo</title><link>http://example.org/2018/10/leggere-open-di-agassi-in-colpevolissimo-ritardo/</link><pubDate>Wed, 24 Oct 2018 07:06:59 +0000</pubDate><guid>http://example.org/2018/10/leggere-open-di-agassi-in-colpevolissimo-ritardo/</guid><description>Farsi due più due ore di aereo alla settimana ha sicuramente un sacco di sbattimenti, soprattutto quando ti svegli alle cinque del lunedì mattina e il tuo aereo delle sette e mezza ha due ore di ritardo, ma ha anche qualche vantaggio: sono sempre stato un grande appassionato di pendolarismo, ho dichiarato più volte che se avessi studiato vicino casa anziché ad almeno quaranta minuti di metro non avrei mai preso un diploma né mi sarei laureato, perché credo che i mezzi di trasporto siano il posto migliore dove leggere e/o studiare.</description></item></channel></rss>