<!doctype html><html lang=en><head><meta charset=utf-8><meta name=viewport content="width=device-width,initial-scale=1"><meta http-equiv=content-language content="en"><meta name=description content="Inizio estate, metà giugno o giù di lì.
Ho appena accettato un’offerta di lavoro che mi porterà a cambiare vita, casa, nazione e un sacco di altre cose, ma non ho ancora iniziato, inizierò dopo metà agosto, per cui è un periodo in cui ho poco altro da fare che pensare a come sarà la mia vita oltremanica senza poter fare niente di concreto in merito e immaginare il mio nuovo lavoro."><meta name=keywords content><meta name=twitter:card content="summary"><meta name=twitter:title content="Singapore, vado a Singapore"><meta name=twitter:description content="Inizio estate, metà giugno o giù di lì.
Ho appena accettato un’offerta di lavoro che mi porterà a cambiare vita, casa, nazione e un sacco di altre cose, ma non ho ancora iniziato, inizierò dopo metà agosto, per cui è un periodo in cui ho poco altro da fare che pensare a come sarà la mia vita oltremanica senza poter fare niente di concreto in merito e immaginare il mio nuovo lavoro."><meta property="og:title" content="Singapore, vado a Singapore"><meta property="og:description" content="Inizio estate, metà giugno o giù di lì.
Ho appena accettato un’offerta di lavoro che mi porterà a cambiare vita, casa, nazione e un sacco di altre cose, ma non ho ancora iniziato, inizierò dopo metà agosto, per cui è un periodo in cui ho poco altro da fare che pensare a come sarà la mia vita oltremanica senza poter fare niente di concreto in merito e immaginare il mio nuovo lavoro."><meta property="og:type" content="article"><meta property="og:url" content="http://example.org/2018/10/singapore-vado-a-singapore/"><meta property="article:published_time" content="2018-10-17T08:40:32+00:00"><meta property="article:modified_time" content="2018-10-17T08:40:32+00:00"><base href=http://example.org/2018/10/singapore-vado-a-singapore/><title>Singapore, vado a Singapore · Raibaz.</title><link rel=canonical href=http://example.org/2018/10/singapore-vado-a-singapore/><link href="https://fonts.googleapis.com/css?family=Lato:400,700%7CMerriweather:300,700%7CSource+Code+Pro:400,700&display=swap" rel=stylesheet><link rel=stylesheet href=https://use.fontawesome.com/releases/v5.13.0/css/all.css integrity=sha384-Bfad6CLCknfcloXFOyFnlgtENryhrpZCe29RTifKEixXQZ38WheV+i/6YWSzkz3V crossorigin=anonymous><link rel=stylesheet href=https://cdnjs.cloudflare.com/ajax/libs/normalize/8.0.1/normalize.min.css integrity="sha256-l85OmPOjvil/SOvVt3HnSSjzF1TUMyT9eV0c2BzEGzU=" crossorigin=anonymous><link rel=stylesheet href=/css/coder.min.31a395781f1caab4e90f89f7e5d0f0195b7c1944686a54267ed15c08a820827b.css integrity="sha256-MaOVeB8cqrTpD4n35dDwGVt8GURoalQmftFcCKgggns=" crossorigin=anonymous media=screen><link rel=icon type=image/png href=http://example.org/images/favicon-32x32.png sizes=32x32><link rel=icon type=image/png href=http://example.org/images/favicon-16x16.png sizes=16x16><meta name=generator content="Hugo 0.74.1"></head><body class=colorscheme-light><main class=wrapper><nav class=navigation><section class=container><a class=navigation-title href=/>Raibaz.</a></section></nav><div class=content><section class="container page"><article><header><h1>Singapore, vado a Singapore</h1></header><p>Inizio estate, metà giugno o giù di lì.</p><p>Ho appena accettato un’offerta di lavoro che mi porterà a cambiare vita, casa, nazione e un sacco di altre cose, ma non ho ancora iniziato, inizierò dopo metà agosto, per cui è un periodo in cui ho poco altro da fare che pensare a come sarà la mia vita oltremanica senza poter fare niente di concreto in merito e immaginare il mio nuovo lavoro.</p><p>Sporadicamente sento per email il mio futuro manager per organizzare i dettagli del mio inizio, e a un certo punto lui mi dice “senti, in ottobre tutto il team si trova a Singapore, tu vieni vero?”</p><p>E come fai a dirgli di no.</p><p>Uno dei miei primi task del lavoro nuovo, quindi, è stato organizzarmi un viaggio quasi dall’altra parte del mondo a spese della mia nuova azienda: diciamo che ho visto inizi peggiori.</p><p>Ma com’è Singapore, si chiederanno i miei affezionati lettori?</p><p><em>Meh.</em></p><p>Certo, ha i suoi landmark assolutamente ragguardevoli e qualche paesaggio da cartolina, non si può negarlo:</p><p></p><p>Ed è vero anche che in una settimana scarsa in cui per la maggior parte del tempo ho lavorato o sono comunque stato in ufficio è difficile farsi un’idea completa e comprensiva di un posto, pero, ecco, <em>meh.</em></p><p>Partiamo da un presupposto molto semplice: sono un ciccione metereopatico, per cui se il clima tutto l’anno è il caldo umidissimo tropicale con un sacco di nuvole, pochissimo sole e un paio d’ore di temporale al giorno già partiamo col piede sbagliato, molto sbagliato, ma fortunatamente il singaporese questa cosa la sa e in effetti i luoghi senza aria condizionata sparata a missile o altri orpelli moderni per sopravvivere alla caldazza mortale sono davvero pochi, ma quando sei esposto al clima locale l’unico pensiero che riesci a formulare è “quando cazzo si riparte?”.</p><p>Ed è un peccato, tutto sommato, perché l’idea di un posto che faccia da versione semplificata di un po’ tutta l’Asia, mischiando in un calderone casuale pezzi di Cina, Giappone, Thailandia e sudest asiatico assortito senza, o quasi, barriera linguistica (la definizione perfetta di Singapore me l’ha data una mia collega, descrivendola come “it’s like all of Asia summarized and condensed in a single place, and in English”) non è affatto male, anzi: andare a piedi da Chinatown a Little India o scegliere tra ramen e pad thai nel giro di qualche metro sapendo che potrai farti capire senza troppa fatica non è affatto male, ma.</p><p></p><p>Ma, come tutti i posti che cercano di mettere assieme tante, troppe culture diverse e renderle accessibili ai tanti, troppi forestieri, il rischio inevitabile è quello di perdere la propria identità.</p><p>Singapore, storicamente, è sempre stata un porto, un crocevia e un hub, dove passavano persone dalle provenienze e dalle origini più disparate, e questo ha fatto sì che il singaporese, di fatto, non esista.</p><p>Complice anche una certa <em>posticcità</em> dei monumenti e uno sviluppo assolutamente frenetico negli ultimi anni, tipo che la maggior parte delle attrazioni turistiche e delle cose da vedere stanno su un pezzo di terra artificiale che è stato <em>reclaimed</em> negli anni ottanta, la sensazione è un po’ quella che si ha in posti tipo Las Vegas o Dubai: c’è tanto, troppo di tutto, e nulla di autentico, è tutto messo lì artificialmente in funzione dei turisti, o dei businessmen di passaggio, per rendere loro la vita più semplice.</p><p>All’inizio sembra anche bello, riuscire a orientarsi in un posto quasi agli antipodi senza alcuna fatica, ma poi ti ritrovi ancora più disorientato, perché non c’è modo di uscire dal tunnel di esperienze preconfezionate a misura di straniero e uguali per tutti.</p><p>Intendiamoci: i Gardens By The Bay sono uno dei giardini botanici più belli al mondo, il Marina Bay Sands è una vista incredibile, l’acquario è splendido (nota peraltro come le attrazioni principali siano tutti posti al chiuso, causa clima), prese singolarmente si tratta di esperienze assolutamente impeccabili, è il complesso che stona, che è troppo pulito, troppo artefatto per essere vero, per essere godibile.</p><p>Nei Gardens By The Bay ci sono queste sculture incredibili fatte di pezzi di legno recuperati dal mare</p><p>Insomma, è così tanto una merda?</p><p>No, ho visto posti moooolto peggiori, ovviamente, ma se non avessi lavorato una settimana da turista sarebbe stata assolutamene troppo: c’è da dire che proprio per la sua natura di hub che mantiene tuttora, visto che è uno degli snodi aeroportuali principali del sudest asiatico, cade alla perfezione come tappa di un paio di giorni in un viaggio da quelle parti, che è il massimo che mi sento di consigliare a chi stesse pensando di andarci.</p></article></section></div><footer class=footer><section class=container>©
2020
·
Powered by <a href=https://gohugo.io/>Hugo</a> & <a href=https://github.com/luizdepra/hugo-coder/>Coder</a>.</section></footer></main></body></html>