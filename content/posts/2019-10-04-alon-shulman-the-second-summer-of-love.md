---
title: Alon Shulman – The Second Summer Of Love
author: Raibaz
type: post
date: 2019-10-04T07:36:02+00:00
url: /2019/10/alon-shulman-the-second-summer-of-love/
categories:
  - Cose di cultura

---
<div class="wp-block-image">
  <figure class="aligncenter"><img src="https://raibaz.it/wp-content/uploads/2019/10/9781789460902.jpg" alt="" class="wp-image-222" srcset="https://www.raibaz.it/wp-content/uploads/2019/10/9781789460902.jpg 220w, https://www.raibaz.it/wp-content/uploads/2019/10/9781789460902-195x300.jpg 195w" sizes="(max-width: 220px) 100vw, 220px" /></figure>
</div>

London City Airport, venerdì sera, l&#8217;ultimo di una serie interminabile di venerdì sera. Il volo che mi riporterà in Italia _for good_ è, ovviamente, in ritardo e ho in tasca delle sterline di carta che in un anno non ho mai usato e che non voglio portarmi dietro e in uno dei tre negozi dell&#8217;aeroporto meno piacevole sulla faccia della terra trovo un libro che costa esattamente come i soldi che ho.

L&#8217;avevo addocchiato già da qualche tempo (in un anno di voli in ritardo il venerdì sera ho imparato a conoscere l&#8217;assortimento dei tre negozi di LCY meglio della gente che ci lavora) ma non mi sembrava _così_ figo da spenderci quindici sterline, bisognava che avessi quindici sterline letteralmente da buttare via.

Ma com&#8217;è? Merita?

Ni.

Sveliamo subito il segreto di Pulcinella: Alon Shulman è un promoter, nello specifico quello che ha organizzato uno degli eventi innegabilmente più fighi di tutti i tempi portando Paul Oakenfold e Carl Cox a suonare a Stonehenge al tramonto:

Il libro, quindi, è fondamentalmente una grossa cronistoria di &#8220;com&#8217;è stato che quattro fattoni sono andati a Ibiza nell&#8217;87, sono tornati trasformati e ne è nato un movimento globale che ha portato Paul Oakenfold a suonare a Stonehenge&#8221;.

La storia dei quattro fattoni (Oakenfold stesso, Danny Rampling, Nicky Holloway e Johnny Walker) è uno dei miti fondativi della club culture, vale tipo la storia di Derrick May e Kevin Saunderson che si menano nei corridoi dell&#8217;high school o tante altre delle leggende che si tramandano di padre in figlio e che servono a raccontare perché siamo arrivati dove siamo oggi, per cui non è esattamente una storia nuova: c&#8217;è davvero bisogno di raccontarla di nuovo? C&#8217;è qualcosa del viaggio degli _Ibiza Four_ che non sia già stata detta e ridetta mille volte?

Di nuovo, ni.

Prima di tutto, &#8220;The Second Summer Of Love&#8221; è un libro assolutamente per non addetti ai lavori, il che fa un po&#8217; strano vista la quantità davvero imponente di contributi di addetti ai lavori: c&#8217;è una contraddizione di fondo nell&#8217;intervistare non solo gli Ibiza Four ma anche il già citato Carl Cox e altri nomi &#8220;grossi&#8221; e storici come Fatboy Slim, Graeme Park e Mike Pickering, Moby e Irvine Welsh per poi fargli raccontare la parte più superficiale della storia, ma evidentemente lo scopo del libro è raccontare all&#8217;anziano del Salcazzoshire che ha votato _leave_ come un fenomeno assolutamente ed esclusivamente inglese (se, vabbè) sia diventato la cultura dominante di tutti i giovani del mondo da fine anni &#8217;80 a oggi.

Ok, è un libro che si concentra su un solo episodio di una storia ormai più che trentennale e che è successa su scala globale, ma da qui a dire che tutto quello che è successo nella club culture si svolge solo in UK e, al massimo, a Ibiza, e le uniche altre menzioni per altri paesi, come Stati Uniti e Germania, sono per dire &#8220;ah sì anche loro hanno dei DJ ma i loro party erano sbagliati, ogni volta che li invitavamo come ospiti rimanevano stupiti di quanto fosse figo qui&#8221; mi pare, ecco, riduttivo.

Poi per carità, è scritto molto bene e ci sono alcuni aneddoti piuttosto divertenti, ma le tesi di fondo che propone sono sbagliate, come quando dice che il motivo di fondo per cui è scoppiata l&#8217;EDM e gli americani se ne sono accorti e hanno iniziato a buttarci camionate di soldi è perché i DJ inglesi sono bravissimi a stupire il pubblico e a non dare mai loro quello che si aspettano, a differenza dei dinosauri del ruock da cui ci si aspetta che facciano sempre le stesse tre canzoni: _I hate to break it to you_, Alon, ma è _esattamente il contrario_; l&#8217;EDM si prende i gigashow di Las Vegas esattamente nel momento in cui diventa assolutamente formulaica, prevedibile e ripetibile.

Del tutto sconsigliato, quindi?

No, dai, è una lettura piacevole di quelle, guardacaso, da aereo (o da metropolitana, nel mio caso), ma lo consiglierei solo se avete già letto i libri belli veri sul tema, tipo l&#8217;imprescindibile [&#8220;Last Night A Dj Saved My Life&#8221;][1] di Brewster e Broughton o [&#8220;Energy Flash&#8221;][2] di _sempresialodato_ Simon Reynolds: se li avete già letti e avete un volo da prendere a breve, potete comprarvelo [qui][3].

 [1]: https://www.amazon.it/Last-Night-DJ-Saved-Life/dp/0802146104/ref=sr_1_1?__mk_it_IT=%C3%85M%C3%85%C5%BD%C3%95%C3%91&keywords=last+night+a+dj+saved+my+life&qid=1570174434&sr=8-1&tag=raibaz-21
 [2]: https://www.amazon.it/Energy-Flash-Journey-Through-Culture/dp/0571289134/ref=sr_1_1?__mk_it_IT=%C3%85M%C3%85%C5%BD%C3%95%C3%91&keywords=energy+flash&qid=1570174467&sr=8-1&tag=raibaz-21
 [3]: https://www.amazon.it/Second-Summer-Love-Culture-English-ebook/dp/B07PCJN3NW/ref=sr_1_1?__mk_it_IT=%C3%85M%C3%85%C5%BD%C3%95%C3%91&keywords=alon+shulman&qid=1570174533&sr=8-1&tag=raibaz-21