---
title: Singapore, vado a Singapore
author: Raibaz
type: post
date: 2018-10-17T08:40:32+00:00
url: /2018/10/singapore-vado-a-singapore/
categories:
  - Guide

---
Inizio estate, metà giugno o giù di lì.

Ho appena accettato un&#8217;offerta di lavoro che mi porterà a cambiare vita, casa, nazione e un sacco di altre cose, ma non ho ancora iniziato, inizierò dopo metà agosto, per cui è un periodo in cui ho poco altro da fare che pensare a come sarà la mia vita oltremanica senza poter fare niente di concreto in merito e immaginare il mio nuovo lavoro.

Sporadicamente sento per email il mio futuro manager per organizzare i dettagli del mio inizio, e a un certo punto lui mi dice &#8220;senti, in ottobre tutto il team si trova a Singapore, tu vieni vero?&#8221;

E come fai a dirgli di no.

Uno dei miei primi task del lavoro nuovo, quindi, è stato organizzarmi un viaggio quasi dall&#8217;altra parte del mondo a spese della mia nuova azienda: diciamo che ho visto inizi peggiori.

Ma com&#8217;è Singapore, si chiederanno i miei affezionati lettori?

_Meh._

Certo, ha i suoi landmark assolutamente ragguardevoli e qualche paesaggio da cartolina, non si può negarlo:<figure class="wp-block-image">

<img src="https://raibaz.it/wp-content/uploads/2018/10/IMG_20181011_191541.jpg" alt="" class="wp-image-74" srcset="https://www.raibaz.it/wp-content/uploads/2018/10/IMG_20181011_191541.jpg 1600w, https://www.raibaz.it/wp-content/uploads/2018/10/IMG_20181011_191541-300x225.jpg 300w, https://www.raibaz.it/wp-content/uploads/2018/10/IMG_20181011_191541-768x576.jpg 768w, https://www.raibaz.it/wp-content/uploads/2018/10/IMG_20181011_191541-1024x768.jpg 1024w" sizes="(max-width: 1600px) 100vw, 1600px" /> </figure> 

Ed è vero anche che in una settimana scarsa in cui per la maggior parte del tempo ho lavorato o sono comunque stato in ufficio è difficile farsi un&#8217;idea completa e comprensiva di un posto, pero, ecco, _meh._

Partiamo da un presupposto molto semplice: sono un ciccione metereopatico, per cui se il clima tutto l&#8217;anno è il caldo umidissimo tropicale con un sacco di nuvole, pochissimo sole e un paio d&#8217;ore di temporale al giorno già partiamo col piede sbagliato, molto sbagliato, ma fortunatamente il singaporese questa cosa la sa e in effetti i luoghi senza aria condizionata sparata a missile o altri orpelli moderni per sopravvivere alla caldazza mortale sono davvero pochi, ma quando sei esposto al clima locale l&#8217;unico pensiero che riesci a formulare è &#8220;quando cazzo si riparte?&#8221;.

Ed è un peccato, tutto sommato, perché l&#8217;idea di un posto che faccia da versione semplificata di un po&#8217; tutta l&#8217;Asia, mischiando in un calderone casuale pezzi di Cina, Giappone, Thailandia e sudest asiatico assortito senza, o quasi, barriera linguistica (la definizione perfetta di Singapore me l&#8217;ha data una mia collega, descrivendola come &#8220;it&#8217;s like all of Asia summarized and condensed in a single place, and in English&#8221;) non è affatto male, anzi: andare a piedi da Chinatown a Little India o scegliere tra ramen e pad thai nel giro di qualche metro sapendo che potrai farti capire senza troppa fatica non è affatto male, ma.<figure class="wp-block-image">

<img src="https://raibaz.it/wp-content/uploads/2018/10/IMG_20181013_131122.jpg" alt="" class="wp-image-75" srcset="https://www.raibaz.it/wp-content/uploads/2018/10/IMG_20181013_131122.jpg 1944w, https://www.raibaz.it/wp-content/uploads/2018/10/IMG_20181013_131122-225x300.jpg 225w, https://www.raibaz.it/wp-content/uploads/2018/10/IMG_20181013_131122-768x1024.jpg 768w" sizes="(max-width: 1944px) 100vw, 1944px" /> </figure> 

Ma, come tutti i posti che cercano di mettere assieme tante, troppe culture diverse e renderle accessibili ai tanti, troppi forestieri, il rischio inevitabile è quello di perdere la propria identità.

Singapore, storicamente, è sempre stata un porto, un crocevia e un hub, dove passavano persone dalle provenienze e dalle origini più disparate, e questo ha fatto sì che il singaporese, di fatto, non esista.

Complice anche una certa _posticcità_ dei monumenti e uno sviluppo assolutamente frenetico negli ultimi anni, tipo che la maggior parte delle attrazioni turistiche e delle cose da vedere stanno su un pezzo di terra artificiale che è stato _reclaimed_ negli anni ottanta, la sensazione è un po&#8217; quella che si ha in posti tipo Las Vegas o Dubai: c&#8217;è tanto, troppo di tutto, e nulla di autentico, è tutto messo lì artificialmente in funzione dei turisti, o dei businessmen di passaggio, per rendere loro la vita più semplice.

All&#8217;inizio sembra anche bello, riuscire a orientarsi in un posto quasi agli antipodi senza alcuna fatica, ma poi ti ritrovi ancora più disorientato, perché non c&#8217;è modo di uscire dal tunnel di esperienze preconfezionate a misura di straniero e uguali per tutti.

Intendiamoci: i Gardens By The Bay sono uno dei giardini botanici più belli al mondo, il Marina Bay Sands è una vista incredibile, l&#8217;acquario è splendido (nota peraltro come le attrazioni principali siano tutti posti al chiuso, causa clima), prese singolarmente si tratta di esperienze assolutamente impeccabili, è il complesso che stona, che è troppo pulito, troppo artefatto per essere vero, per essere godibile.<figure class="wp-block-image">

<img src="https://raibaz.it/wp-content/uploads/2018/10/IMG_20181011_165508.jpg" alt="" class="wp-image-76" srcset="https://www.raibaz.it/wp-content/uploads/2018/10/IMG_20181011_165508.jpg 1600w, https://www.raibaz.it/wp-content/uploads/2018/10/IMG_20181011_165508-300x225.jpg 300w, https://www.raibaz.it/wp-content/uploads/2018/10/IMG_20181011_165508-768x576.jpg 768w, https://www.raibaz.it/wp-content/uploads/2018/10/IMG_20181011_165508-1024x768.jpg 1024w" sizes="(max-width: 1600px) 100vw, 1600px" /> <figcaption>Nei Gardens By The Bay ci sono queste sculture incredibili fatte di pezzi di legno recuperati dal mare</figcaption></figure> 

Insomma, è così tanto una merda?

No, ho visto posti moooolto peggiori, ovviamente, ma se non avessi lavorato una settimana da turista sarebbe stata assolutamene troppo: c&#8217;è da dire che proprio per la sua natura di hub che mantiene tuttora, visto che è uno degli snodi aeroportuali principali del sudest asiatico, cade alla perfezione come tappa di un paio di giorni in un viaggio da quelle parti, che è il massimo che mi sento di consigliare a chi stesse pensando di andarci.