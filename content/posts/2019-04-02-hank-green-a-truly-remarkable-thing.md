---
title: Hank Green – A Truly Remarkable Thing
author: Raibaz
type: post
date: 2019-04-02T07:33:00+00:00
url: /2019/04/hank-green-a-truly-remarkable-thing/
featured_image: /wp-content/uploads/2019/04/Schermata-2019-04-01-alle-21.13.55.png
categories:
  - Cose di cultura
  - Londinesità
tags:
  - Hank Green
  - Nick Harkaway
  - Steven Hall

---
Uno dei vantaggi di prendere due aerei (almeno) alla settimana è che hai un sacco di tempo per leggere, soprattutto una volta che hai automatizzato tutto l&#8217;automatizzabile e operazioni come il checkin o l&#8217;attesa al gate ti richiedono il minimo indispensabile del tempo e dell&#8217;attenzione, che puoi investire in maniera più utile leggendo un buon libro.

Ho letto diversi libri quindi, ultimamente, e uno dei più notevoli è quello del titolo di questo post:

<div class="wp-block-image">
  <figure class="aligncenter"><img src="https://raibaz.it/wp-content/uploads/2019/04/Schermata-2019-04-01-alle-21.13.55-679x1024.png" alt="" class="wp-image-164" srcset="https://www.raibaz.it/wp-content/uploads/2019/04/Schermata-2019-04-01-alle-21.13.55-679x1024.png 679w, https://www.raibaz.it/wp-content/uploads/2019/04/Schermata-2019-04-01-alle-21.13.55-199x300.png 199w, https://www.raibaz.it/wp-content/uploads/2019/04/Schermata-2019-04-01-alle-21.13.55-768x1158.png 768w, https://www.raibaz.it/wp-content/uploads/2019/04/Schermata-2019-04-01-alle-21.13.55.png 834w" sizes="(max-width: 679px) 100vw, 679px" /></figure>
</div>

Ammetto di essere di gusti piuttosto complicati quando si tratta di romanzi: il mio preferito di sempre è di un tizio che poi non ha mai più scritto libri e si è dato alle storie di giochi di dubbio gusto e ai commercial della Nike, e di recente sembra pure essere sparito dall&#8217;Internet, anche se [pare][1] abbia quasi pronto un libro nuovo per febbraio 2020.

Il mio romanziere preferito è il figlio di un altro romanziere che lavorava per l&#8217;MI6 (e che, per inciso, è uno dei preferiti di mio padre) e ha scritto pagine meravigliose come quella della battaglia finale mimi contro ninja o [un mattone][2] da settecento pagine raccontato da sei voci contemporaneamente in sei linee temporali distinte, o forse no, che parla di tipo tutto assieme.

Mi capita di rado di far tardi la sera per sapere cosa succede in un romanzo, anzi, spesso e volentieri se non riesco a legare coi personaggi o con la trama non mi faccio problemi a mollare libri a metà, per cui questo Hank Green è stato una piacevole sorpresa.

Pescato letteralmente a caso in una libreria di un aeroporto, che storicamente non sono famose per contenere grandi capolavori nascosti, è invece una perla che merita assolutamente che gli dedichiate del tempo.

Ma di cosa parla, questa _absolutely remarkable thing?_

Per farvela breve, è un po&#8217; &#8220;Ready Player One&#8221;, un po&#8217; &#8220;Cloverfield&#8221; e un po&#8217; critica dei social media: dal nulla, una sera qualunque, in sessantaquattro grandi metropoli del mondo appaiono dei robottoni giganti fatti di un materiale sconosciuto, e il libro racconta le reazioni della rete e della gente attraverso la storia della protagonista e voce narrante, la prima persona a entrare in contatto con uno di questi e postarlo online, che quindi diventa _internet famous_ e poi famosa veramente.

C&#8217;è una grande avventura, rappresentata dagli enigmi che i robottoni pongono all&#8217;umanità intera, ci sono personaggi interessanti di cui è facile finire per interessarsi (soprattutto April, la protagonista, è rappresentata molto bene attraverso i monologhi interiori che fa lungo tutto il libro) e c&#8217;è una rappresentazione molto realistica del tema, importantissimo di questi tempi, di cosa succede quando si diventa famosi sull&#8217;Internet e questo finisce per cambiare drasticamente la vita IRL.

Il valido Hank crea molto bene la suspence che porta al finale, che lì per lì pare raffazzonato e tirato via, ma invece è un twist piuttosto interessante e lascia abbastanza spazio a possibili interpretazioni e sviluppi futuri.

Insomma, non è nei miei dieci romanzi preferiti di sempre, ma si lascia leggere volentierissimo e passa in fretta, è della lunghezza giusta per riuscire a immergercisi a dovere ma ha il grosso pregio di non tirarla troppo per le lunghe.

Consigliatissimo per un paio di viaggi Milano-Londra, insomma.

 [1]: https://www.thebookseller.com/news/canongate-snaps-world-rights-halls-new-book-970496
 [2]: https://www.amazon.it/Gnomon-Nick-Harkaway/dp/1785151274?tag=raibaz-21