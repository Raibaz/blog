---
title: I miei anni ’80
author: Raibaz
type: post
date: 2020-06-10T10:22:55+00:00
url: /2020/06/i-miei-anni-80/
categories:
  - Musica

---
Sono stato sfidato da [Marco][1] a pescare una traccia per anno del decennio in cui sono nato: è una cosa difficilissima, prima di tutto perché io, a differenza sua, sono giovane, e per la maggior parte degli anni &#8217;80 non ero nato come ascoltatore, per cui si tratta principalmente di cose che ho recuperato in seguito e non ho vissuto in diretta, ma anche perché gli anni ottanta sono una stracazzo di miniera d&#8217;oro (checché ne dica Marco, ma lui ha dei gusti musicali un po&#8217; così) e quindi è più che altro un esercizio di esclusione.

Ma insomma, andiamo senz&#8217;altro a incominciare:

**1980 &#8211; Queen &#8211; Another One Bites The Dust**

Così ci leviamo subito i Queen, che se si parla di anni &#8217;80 non possono non essere menzionati, e mettiamo in cascina uno dei 4-5 giri di basso più famosi di sempre.
{{< youtube rY0WxgSXdEE >}}

**1981 &#8211; Prince &#8211; Controversy**

Un altro nome che non si può assolutamente trascurare se si parla di anni &#8217;80 (ma in realtà di qualunque decennio in generale), l&#8217;ho scoperto con colpevolissimo ritardo, troppo di recente, ma è un assoluto gigante, e Controversy è un missile pure a quasi quarant&#8217;anni di distanza
{{< youtube 4gazNwzC4H0 >}}

**1982 &#8211; Micheal Jackson &#8211; Thriller**

Non c&#8217;è niente da discutere, se anche nell&#8217;82 fosse uscito un album collaborativo &#8220;Pelè vs. Maradona vs. Padrepio vs. Nikola Tesla&#8221; l&#8217;album dell&#8217;anno sarebbe comunque Thriller.
{{< youtube sOnqjkJTMaA >}}

**1983 &#8211; N/A**

Questo non è fisicamente possibile, un po&#8217; perché il mio anno di nascita, un po&#8217; perché è impossibile scegliere quale sia più importante per me tra

  * Rufus & Chaka Khan &#8211; Ain&#8217;t Nobody
  * New Order &#8211; Blue Monday
  * Spandau Ballet &#8211; Gold
  * Madonna &#8211; Holiday
  * Run DMC &#8211; It&#8217;s Like That
  * Styx &#8211; Mr. Roboto (per motivi che saranno chiari [quasi quarant&#8217;anni dopo][2])
  * Herbie Hancock &#8211; Rockit
  * Corey Hart &#8211; Sunglasses At Night
  * Eurhytmics &#8211; Sweet Dreams (Are Made Of This)

**1984 &#8211; Wham! &#8211; Wake Me Up Before You Go-Go**

Pure per quest&#8217;anno, che Rolling Stone definisce [&#8220;Pop&#8217;s greatest year&#8221;][3], è un po&#8217; come dire se vuoi più bene a mamma o papà, ma la spunta George su pesi massimi tipo &#8220;You Spin Me Round (Like A Record&#8221;, &#8220;Purple Rain&#8221; e i temi di Beverly Hills Cop e Ghistbusters
{{< youtube pIgZ7gMze7A >}}

**1985 &#8211; Depeche Mode &#8211; Shake The Disease**

Altro nome imprescindibile del decennio, ovviamente quando canta Martin, che ok Dave bravo bello simpatico eroe capo blablabla, ma Martin è Martin.
{{< youtube r_0sL_SQYvw >}}

**1986 &#8211; Cheap Trick &#8211; Mighty Wings**

E tutta la colonna sonora di Top Gun in generale, qui non sto neanche a sbattermi a cercare cos&#8217;altro sia uscito nell&#8217;86.
{{< youtube L-4XsDQYDi4 >}}

**1987 &#8211; Fleetwood Mac &#8211; Everywhere**

Nell&#8217;anno di &#8220;Bad&#8221; di Michael Jackson, &#8220;True Blue&#8221; di Madonna e &#8220;Faith&#8221; di George Michael pesco questa, per via dei Soul Clap e dell&#8217;edit di Psychemagik.
{{< youtube YF1R0hc5Q2I >}}

**1988 &#8211; S&#8217;Express &#8211; Theme from S&#8217;Express**

Perché è, di fatto, l&#8217;inizio del decennio successivo.
{{< youtube IpeRShWMdYM >}}

**1989 &#8211; Lil&#8217; Louis &#8211; French Kiss**

Perché il decennio successivo era già qui.
{{< youtube CgOsg5vhwFY >}}

È stato difficilissimo, ho dovuto fare rinunce sanguinose e probabilmente se dovessi rifarlo domani prenderei dieci tracce diverse, ma per oggi è andata così.

 [1]: https://cedmax.net/gli-anni-80/
 [2]: /2019/11/una-nuova-colonna-nel-mio-pantheon-personale-delle-serie/
 [3]: https://www.rollingstone.com/music/music-lists/100-best-singles-of-1984-pops-greatest-year-163322/