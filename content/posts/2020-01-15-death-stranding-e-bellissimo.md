---
title: Death Stranding è bellissimo
author: Raibaz
type: post
date: 2020-01-15T13:21:17+00:00
url: /2020/01/death-stranding-e-bellissimo/
categories:
  - Cose di cultura

---
Avevo perso la fiducia in Kojima, lo ammetto.

Metal Gear Solid V era una cagata, possiamo dirlo ora che sappiamo che quando è uscito il divorzio tra Kojima e Konami era già in fase avanzata e quindi, realisticamente, non è venuto proprio come l&#8217;autore si aspettava.

Prima ancora c&#8217;erano stati P.T. che era poco più che un _divertissement_ e Ground Zeroes, che era forse ancora meno: ero abbastanza convinto che la vena creativa gli si fosse esaurita, e ci poteva anche stare, dopo quattro giochi clamorosi come i primi quattro Metal Gear Solid.

I trailer e le notizie usciti durante la lunghissima gestazione di Death Stranding, poi, non è che mi emozionassero troppo: &#8220;ah, ok, c&#8217;è Norman Reedus, e sticazzi?&#8221; 

&#8220;Oh, guarda, ha un bambino in una scatola in braccio, wow&#8221;

&#8220;Bestiale, appoggia una scala su una montagna e poi ci sale sopra&#8221;

Insomma, all&#8217;uscita di Death Stranding non me ne fregava alcunché, ero convinto che, al limite, ci avrei giocato con moooolta calma una volta trovata un&#8217;offertona a venti euro o giù di lì, se proprio ne avessi sentito il bisogno.

Poi però le recensioni erano tutte entusiaste, un po&#8217; di miei contatti sui social media che di solito non dicono cazzate ne parlavano molto bene e Mediaworld ce l&#8217;aveva in offerta a quaranta euro e vabbè, diamogli una chance, malissimo che vada lo rivendo su subito.it a venti e ci ho perso poco.<figure class="wp-block-embed-youtube wp-block-embed is-type-video is-provider-youtube wp-embed-aspect-16-9 wp-has-aspect-ratio">

<div class="wp-block-embed__wrapper">
</div><figcaption>Ok, storia assurda, ma non c&#8217;è un singolo trailer che ti faccia venir voglia di giocarci.</figcaption></figure> 

E invece avevano tutti ragione: Death Stranding è un gioco della madonna, uno di quelli a cui bisogna per forza aver giocato.

Non assomiglia a nessun altro gioco, anche se la meccanica principale, &#8220;porta cose da qui a lì&#8221; esiste praticamente dalla notte dei tempi dei videogiochi e sono sicuro che molte di quelle che introduce o perfeziona, tipo il multiplayer asincrono, saranno riprese e riciclate in futuro; è un gioco come tanti altri in molte cose, e a volte te lo dice anche esplicitamente in uno di quei classici momenti-Kojima in cui i personaggi sfondano la quarta parete, ma non è come nessun altro gioco.

Cos&#8217;è che lo rende così unico, allora?

Il fatto che per la maggior parte del tempo non è un gioco divertente, anzi: non è uno di quei giochi in cui [il livello di sfida è tarato alla perfezione][1] e ti diverti a superare i tuoi limiti, né tantomeno uno di quelli in cui ovunque ti giri c&#8217;è qualcosa di divertente da fare, né a modo suo, un gioco con la trama super avvincente e ricca di colpi di scena.

Il fulcro di Death Stranding, invece, è qualcosa che in tutti i giochi precedenti si è sempre dato per completamente scontato: il cammino.

Fin dal primo Mario Bros. (citato, non a caso, esplicitamente più di una volta in Death Stranding), far camminare il protagonista di un gioco è un&#8217;attività banale, che schiacci il D-pad o sposti la levetta analogica e lui si sposta, e semmai il divertimento è fargli fare qualcosa che va oltre, tipo saltare su piattaforme apparentemente inaccessibili, sparare e così via: in Death Stranding, salvo rare occasioni, camminare è **l&#8217;unica** cosa che si fa, e a cui quindi si deve prestare la massima attenzione.

Ogni passo diventa fondamentale, il percorso da seguire va pianificato con attenzione come pure il carico da portarsi dietro e il ritmo, per la maggior parte del tempo, è molto lento e riflessivo, a sottolineare l&#8217;importanza e la difficoltà di un gesto, la camminata, semplice solo in apparenza.

È noioso a morte, quindi, spesso, tipo quando devi attraversare a piedi una tempesta di neve con la neve fino alle anche e il povero Sam arranca faticosamente, e non ci sono scorciatoie, devi proprio farti tutta quella strada di merda camminando lentamente e a fatica, ed è esattamente in quei momenti lì che dà il meglio di sè.

La magia di Death Stranding è che è un gioco bellissimo e divertentissimo quando è noioso, faticoso e ti costringe a fare cose che normalmente non faresti, tipo, appunto, fare tardi la sera per giocare alla Playstation a un gioco di un tizio che cammina; la magia di Kojima è aver reso ludicamente interessante una cosa noiosa.

In questo, Death Stranding è la quintessenza del concetto di _gioco_: ti fa fare cose controintuitive e in un modo che non è il più comodo (ci sono le moto e i furgoni, ma non sempre sono la scelta migliore), semplicemente perché così è più divertente, e scegli liberamente di farlo perché ti piace.

Ha un sacco di momenti in cui non è un gioco e, in pieno stile Kojima, flirta molto col cinema: le ultime tre-quattro ore sono fondamentalmente una lunghissima cutscene intervallata da svariati credit roll, in cui non si gioca praticamente niente, e la presenza di attori come il già citato Norman Reedus, ma soprattutto Mads Mikkelsen, Nicolas Winding Refn e Guillermo Del Toro non fanno che avallare la tesi che lo vede più vicino a un film che a un videogioco, ma il _core_ di Death Stranding è quanto di più ludico si possa immaginare.

Sopra questo _core_, poi, Kojima dimostra di essere sempre il solito Kojima, finalmente libero dai vincoli di tematica di Metal Gear Solid (anche se la guerra in qualche modo compare sempre) e di Konami: ci sono i personaggi fuori di testa (Higgs è uno dei cattivi più belli dei giochi recenti) c&#8217;è la riflessione sociale sia nella trama, nei due gruppi opposti che vorrebbero l&#8217;America unita o divisa, che nelle meccaniche di gioco, che è multiplayer nonostante Sam sia quasi sempre da solo e rifugga il contatto con le altre persone, ci sono le citazioni, gli inside joke e le rotture della quarta parete e, soprattutto, c&#8217;è un finale che in confronto quello di Sons Of Liberty con i La-Li-Lu-Le-Lo era semplice e lineare.<figure class="wp-block-image size-large">

<img src="https://www.raibaz.it/wp-content/uploads/2020/01/DEATH_STRANDING_20191125223901-1024x576.jpg" alt="" class="wp-image-338" srcset="https://www.raibaz.it/wp-content/uploads/2020/01/DEATH_STRANDING_20191125223901-1024x576.jpg 1024w, https://www.raibaz.it/wp-content/uploads/2020/01/DEATH_STRANDING_20191125223901-300x169.jpg 300w, https://www.raibaz.it/wp-content/uploads/2020/01/DEATH_STRANDING_20191125223901-768x432.jpg 768w, https://www.raibaz.it/wp-content/uploads/2020/01/DEATH_STRANDING_20191125223901.jpg 1280w" sizes="(max-width: 1024px) 100vw, 1024px" /> <figcaption>A proposito di citazioni, se questa spiaggia non vi fa pensare a The End Of Evangelion forse avete un problema.</figcaption></figure> 

In pieno stile Kojima, quindi, Death Stranding mischia il gioco con il cinema, il cazzeggio con la riflessione profonda e il divertimento con la noia, dosando alla perfezione tutti gli ingredienti e con il suo solito gusto per i dettagli: in pieno stile Kojima, Death Stranding è uno di quei giochi a cui tutti gli appassionati del medium videogioco dovrebbero giocare, perché come i suoi giochi più riusciti sposta un po&#8217; più in là l&#8217;asticella di &#8220;che cos&#8217;è un videogioco&#8221;.

 [1]: https://www.raibaz.it/2019/04/hollow-knight-e-un-fottuto-capolavoro/