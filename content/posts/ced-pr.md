+++ 
draft = false
date = 2020-10-08T23:13:14+02:00
title = "Perché Internet è un posto meraviglioso, episodio 12323423432"
description = ""
slug = "internet-posto-meraviglioso" 
tags = []
categories = []
externalLink = ""
series = []
+++

Internet, lo sapete, è un posto meraviglioso, e questo non serve che stia qui a spiegarlo.

È un posto meraviglioso, principalmente, perché ci sono persone meravigliose, pur con le loro imperfezioni: il mio amico [Marco](https://cedmax.net/) ad esempio, che oltretutto è uno degli innumerevoli amici che non avrei mai avuto senza l'Internet, è interista forte, di quelli che si svenano per comprare Lukaku al fantacalcio, e questa cosa la so perché da qualche anno gioco in almeno due leghe con lui.

Eppure, nonostante sia interista forte, è una persona meravigliosa.

Non solo è stata una delle poche persone con cui ho interagito durante il mio, chiamiamolo così, _ritiro spirituale_ londinese, dandomi quindi una grossa mano a non perdere del tutto il contatto con il mondo reale e ospitandomi varie volte a cena e birrette.

Non solo è uno dei panelist del [secondo episodio](https://community.codemotion.com/codemotion-italy/meetups/meetup-online-edition-routine-strumenti-e-mindset-che-aiutano-team-collaborare) della mia [serie di meetup](https://www.raibaz.it/posts/meetup-codemotion/), che più prende forma e più mi rende orgoglioso.

Non è solo il mio SJW preferito, il mio esperto di CoC di riferimento e uno degli (ex) organizzatori di [una delle mie conferenze preferite](https://2016.fromthefront.it/).

Non solo, in occasione del meetup suddetto, mi ha rotto il cazzo preventivamente su una cosa giustissima su cui aveva ragione e che quindi ha contribuito a rendere il meetup migliore.

Marco è una persona che dal nulla un giovedì pomeriggio ti scrive:

> Va che hai rotto il feed del tuo sito

E dopo averti cazziato meritatamente, ti dice anche

> Hai un repo pubblico? Ti faccio una PR

E [te la fa](https://github.com/Raibaz/blog/pull/1).

Se da oggi il feed di questo sito funziona, dovete ringraziare Marco.

E Internet, che è un posto meraviglioso in cui ci sono persone come Marco (e tutti gli appassionati di open source e cose così, che son tanti) che mettono in piedi gli strumenti per cui altre persone meravigliose possono collaborare.
