---
title: Il mixato dell’anno già a marzo?
author: Raibaz
type: post
date: 2020-03-04T14:32:29+00:00
url: /2020/03/il-mixato-dellanno-gia-a-marzo/
categories:
  - Musica

---
[Diggin&#8217; In The Carts][1] è forse uno dei lasciti migliori del periodo in cui la buonanima del signor Red Bull buttava un sacco di soldi nella scena musicale, prima di scoprire che il calcio è un business più redditizio in termini di immagine.

Al di là dei documentari in sé e del radio show, l&#8217;impatto del progetto di Nick Dwyer è stato dare un gran bel po&#8217; di visibilità a musica e artisti davvero importanti per tutta l&#8217;attuale generazione di musicisti e appassionati: se due anni fa al Sonar ho visto il live stratosferico di Yuzo Koshiro, ad esempio, un grosso merito ce l&#8217;ha probabilmente lo stesso Dwyer, che guardacaso ha suonato poco prima.

Teki Latex, invece, è un DJ e label owner di grandissimo valore già da tempo, oltre che appassionato della musica di cui si parla appunto in Diggin&#8217; In The Carts: è uno che in una [Boiler Room][2] in cui suona letteralmente di tutto apre suonando un pezzo della colonna sonora di Mario 64, per capirci.

Era inevitabile, quindi, che le strade di Nick Dwyer e Teki Latex finissero per incontrarsi e che i due facessero scintille assieme, e infatti l&#8217;altro ieri hanno pubblicato un mixtape e-sa-ge-ra-to, con tanto di [minisito][3] dedicato e grafica a tema:

Settantatre tracce in un&#8217;ora e venti, con un sacco di &#8220;usual suspects&#8221; tipo, appunto, la traccia di Mario 64 che Teki Latex suona spesso o &#8220;Vampire Killer&#8221; dal primo Castlevania per NES, o il già citato Yuzo Koshiro, ma con anche un sacco di chicche nascoste e inedite, tipo remix realizzati all&#8217;uopo da gente del calibro di Kode9 e Mumdance.

Il risultato è clamoroso, è un&#8217;ora e venti di ottovolante in cui ci si sente contemporaneamente a casa grazie ai suoni con cui la mia generazione è cresciuta, e spiazzati dal talento di Teki Latex negli accostamenti improbabili.

10/10.

 [1]: https://www.redbull.com/int-en/shows/diggin-in-the-carts
 [2]: https://www.youtube.com/watch?v=xFVhkGahfso
 [3]: http://teknic.mx/