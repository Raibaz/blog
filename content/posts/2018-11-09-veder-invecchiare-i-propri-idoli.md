---
title: Veder invecchiare i propri idoli
author: Raibaz
type: post
date: 2018-11-09T08:30:31+00:00
url: /2018/11/veder-invecchiare-i-propri-idoli/
categories:
  - Londinesità
  - Musica

---
&#8220;Chi mi conosce lo sa&#8221; (cit.), ci sono poche persone al mondo che stimo e rispetto quanto Liam Howlett: i Prodigy sono stati e sono una colonna portante della mia adolescenza e della mia formazione musicale, oltre a essere uno dei due-tre live più belli che abbia mai visto.

Li ho visti due volte, una volta prendendo l&#8217;aereo e venendo a Londra apposta per loro, che suonavano per il tour di &#8220;Invaders Must Die&#8221; in una Wembley Arena soldout per due giorni di fila e in cui ho sudato più che se avessi fatto una maratona e l&#8217;altra in un&#8217;occasione in cui teoricamente avrei dovuto mantenere un contegno, visto che ero un giornalista accreditato e spesato allo Snowbombing, e infatti sono tornato a casa con un labbro sanguinante: entrambe le volte non mi hanno deluso, nonostante Keith e Maxim sembrassero sempre più vecchi erano comunque credibili, ricordo chiaramente di aver scritto, dopo la seconda volta, che quando Maxim fa la faccia da pazzo farebbe paura a qualunque età.

[L&#8217;ho anche intervistato][1], Liam, e per quanto le interviste via mail siano sempre un po&#8217; pacco, ammetto che quando mi è arrivata la mail con le risposte ero contento come un bambino la mattina di natale, e che comunque per essere un&#8217;intervista via mail non è venuta nemmeno troppo male: l&#8217;idea che uno dei tuoi idoli musicali prenda del tempo, si sieda davanti a un computer e scriva delle risposte alle tue domande, ok, sarò fanboy, ma mi ha riempito il cuoricino di gioia.

In ogni caso, però, ok essere fanboy, ma diciamoci la verità: &#8220;The Day Is My Enemy&#8221; non era già certo il migliore dei loro album, quindi quando è uscito il primo singolo di quello che poi sarebbe stato &#8220;No Tourists&#8221; c&#8217;era della cautela e del timore: si saranno ripigliati o avranno proseguito su quella brutta china?<figure class="wp-block-image">

<img src="https://raibaz.it/wp-content/uploads/2018/11/notouristsmain.jpg" alt="" class="wp-image-102" srcset="https://www.raibaz.it/wp-content/uploads/2018/11/notouristsmain.jpg 745w, https://www.raibaz.it/wp-content/uploads/2018/11/notouristsmain-150x150.jpg 150w, https://www.raibaz.it/wp-content/uploads/2018/11/notouristsmain-300x300.jpg 300w" sizes="(max-width: 745px) 100vw, 745px" /> </figure> 

Il singolo, &#8220;Need Some1&#8221;, in sé pareva pure carino, soprattutto perché non c&#8217;era traccia di Keith e Maxim: nelle interviste prima dell&#8217;album precedente il trio aveva dichiarato che si trattava di un disco molto più corale dei precedenti e faceva cagare, l&#8217;idea di tornare a fare cose in cui i due vocalist avessero un ruolo più marginale mi sembrava eccellente.

Cautela, comunque, per cui le cinquanta e passa sterline per andare a vederli la settimana prossima ad Alexandra Palace non le ho spese, e credo di non essere il solo, visto che per una delle due date ci sono ancora biglietti, e adesso che l&#8217;album è uscito, ecco, temo che ce ne saranno ancora fino alla data del concerto, e anzi probabilmente molti di quelli che l&#8217;hanno comprato a scatola chiusa staranno cercando qualcuno a cui rifilarlo.

Perché, diciamocelo, &#8220;No Tourists&#8221;&#8230;fa cagare. L&#8217;ho raccontato in maniera [più articolata e argomentata di là][2], ma in realtà c&#8217;è ben poco da dire: è un disco così anonimo e così insignificante da non essere nemmeno brutto, il che è peggio ancora.

A volte bisogna accettare di abbandonare gli idoli della propria giovinezza: io l&#8217;ho visto Liam fare il suo, seppure indirettamente ci ho pure parlato, le mattine col buio andando alla metro in bici per andare a scuola ascoltando &#8220;Music For The Jilted Generation&#8221; non me le toglierà mai nessuno, però Liam, senti ammè: i soldi non credo ti manchino, sei sposato con una brava ragazza (Natalie Appleton delle All Saints, all&#8217;epoca era tipo la coppia più assurda del mondo), hai un figlio, le rughe e un po&#8217; di panzetta.

Se devi fare ste cagate, davvero, ti prego, lascia stare. Ti voglio bene lo stesso e te ne vorrò sempre ma sul serio, smettila.

 [1]: https://www.soundwall.it/the-prodigy-quei-novanta-minuti-sul-palco-sono-quello-per-cui-viviamo/
 [2]: https://www.soundwall.it/no-tourists-dei-prodigy-o-muori-da-eroe-o-vivi-abbastanza-a-lungo-da-diventare-vasco-rossi/