---
title: Do you Whamageddon?
author: Raibaz
type: post
date: 2018-12-10T08:52:30+00:00
url: /2018/12/do-you-whamageddon/
categories:
  - Londinesità

---
Normalmente inizio a sentire l&#8217;Unica Vera Canzone di Natale™ una dozzina di volte al giorno prima ancora che inizi dicembre: quest&#8217;anno, per una serie di motivi, diciamo che non sono proprio ricolmo di spirito natalizio.

Non ho intenzione di soffermarmi sui dettagli del perché e su cosa comporti questa mia scarsa ricolmità (esiste, _ricolmità_?), vi basti sapere che quest&#8217;anno ho deciso di unirmi a una delle pratiche più barbare che mente umana abbia mai concepito, il Whamageddon.

In cosa consiste? È presto detto:<figure class="wp-block-image">

<img src="https://raibaz.it/wp-content/uploads/2018/12/facebook_1544382327822.jpg" alt="" class="wp-image-126" srcset="https://www.raibaz.it/wp-content/uploads/2018/12/facebook_1544382327822.jpg 744w, https://www.raibaz.it/wp-content/uploads/2018/12/facebook_1544382327822-150x150.jpg 150w, https://www.raibaz.it/wp-content/uploads/2018/12/facebook_1544382327822-300x300.jpg 300w" sizes="(max-width: 744px) 100vw, 744px" /> </figure> 

Si resta in gioco per tutto il tempo tra il primo dicembre e la mezzanotte di natale (o la fine di &#8220;Una poltrona per due&#8221;, che poi è praticamente lo stesso), e appena si sente e si riconosce l&#8217;Unica Vera Canzone di Natale™ si viene eliminati.

Ho resistito ben nove giorni, fino a che, una domenica mattina andando in giro in macchina in Italia, accendo oziosamente l&#8217;autoradio e&#8230;BAM! (o anzi, WHAM!)

Sono fuori.

Ok, potrei decretare che visto che ormai sono fuori potrei riprendere l&#8217;abituale routine di ascoltarla mille volte da qui a natale, ma onestamente non ne ho davvero voglia.

E voi a che punto state col vostro Whamageddon? Riuscite a resistere alla tentazione del video qui sotto?