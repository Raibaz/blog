---
title: Project Pantani
author: Raibaz
type: post
date: 2018-11-26T08:33:53+00:00
url: /2018/11/project-pantani/
categories:
  - Londinesità

---
Una delle prime cose con cui ci si scontra trasferendosi a Londra, a detta di qualunque expat del mondo, è che i mezzi costano _un sacco_.

Per capirci, il mio commute quotidiano da casa all&#8217;ufficio, che consta di tre fermate di metropolitana _ma_ in due zone diverse della mappa di TFL (l&#8217;ATM londinese), ammonta a poco meno di sei pound al giorno, che rispetto ai dieci euro di un settimanale della metro di Milano, ecco, minchia.

Se a questo si aggiunge che, per quanto storica, iconica e capillare, la metro di Londra fa veramente cagare, soprattutto la mattina all&#8217;ora di punta, visto che tra le altre cose [non prende il telefono][1] e in qualunque stagione dell&#8217;anno ci sono cinquecento gradi, è ovvio che chiunque possa pensi a un piano alternativo per evitare la Tube.

Fortunatamente, il governo britannico non è sempre privo di idee di senno come nella questione della Brexit, ma ogni tanto ne fa anche una intelligente, come il [Cycle To Work Scheme][2]: in pratica, se il tuo datore di lavoro aderisce e te lo offre come benefit, puoi avere un voucher fino a mille sterline per l&#8217;acquisto di una bici e di accessori assortiti, che ripagherai poi in dodici mesi con la formula del _salary sacrifice_, ossia ti verrà detratto dallo stipendio lordo riducendo così la quantità di soldi su cui poi pagherai le tasse.

In sostanza, hai un finanziamento annuale per l&#8217;acquisto di una bici e lo ripaghi ottenendo delle detrazioni dalle tasse: non c&#8217;è motivo per non farlo, soprattutto se, come nel mio caso, la rata mensile è sensibilmente più bassa della cifra che spenderesti per la metropolitana.

Ecco quindi che grazie alla Regina e al suo governo sono pronto a svelarvi il mio nuovo progetto per spendere meno e diventare un bronzo di Riace, il progetto Pantani:<figure class="wp-block-image">

<img src="https://raibaz.it/wp-content/uploads/2018/11/IMG_20181121_204916-768x1024.jpg" alt="" class="wp-image-119" srcset="https://www.raibaz.it/wp-content/uploads/2018/11/IMG_20181121_204916-768x1024.jpg 768w, https://www.raibaz.it/wp-content/uploads/2018/11/IMG_20181121_204916-225x300.jpg 225w" sizes="(max-width: 768px) 100vw, 768px" /> </figure> 

Il nome del progetto, ovviamente, non si riferisce in alcun modo al famoso campione del passato della disciplina sportiva consistente nello scovare nuove sostanze da iniettarsi, ma è piuttosto indicativo dello stato delle strade che calco a bordo del mio nuovo destriero, che grazie al clima londinese sono in sostanza dei grandi slalom tra una pozzanghera e l&#8217;altra.

_&#8220;Ma Raibaz, tu detesti andare in bici!&#8221;_ direte voi, miei tre appassionati lettori.

Verissimo, ma non è certo l&#8217;unica cosa che ho sempre detestato che sto facendo in questo periodo, in cui la comfort zone è qualcosa che non mi ricordo nemmeno più che faccia abbia, quindi tutto sommato c&#8217;è di peggio, visto anche che il mio datore di lavoro offre un sacco di facilities che rendono i viaggi in bici molto meno pesanti.

C&#8217;è il parcheggio custodito per le bici, e ok, ma c&#8217;è anche lo spogliatoio con le docce e lavatrice/asciugatrice, per cui anche se mi è già capitato di arrivare in ufficio pezzato come dopo una maratona non è tutto sommato così grave, riesco ad avere un aspetto accettabile comunque.

Certo, se riuscissi anche a trovare una strada che non abbia il duecentottantasei per cento di pendenza per la prima metà e una discesa vertiginosa per la seconda non sarebbe male: ne ho provate due o tre e non capisco come mai finisco sempre a dover scalare una collina e a dover riscendere&#8230;non sapevo che Londra avesse più colli di Roma, maledizione.

 [1]: https://raibaz.it/2018/09/la-metro-retrograda-come-esperienza-musicale/
 [2]: https://www.cyclescheme.co.uk/